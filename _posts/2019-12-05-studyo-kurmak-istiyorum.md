---
date: '2019-11-15'
layout: post
tags:
- 'Stüdyo-'
- Erişilebilir
- Ekipman
- Ses donanımı
- Ses yazılımı
- Midi
- Audio
- DAW
title: 'Stüdyo Kurmak İstiyorum!'
---

-   [Cakewalk Pro Audio](#toc1)
-   [Cakewalk Sonar](#toc2)
-   [Reaper](#toc3)
-   [Reaper Kursu](#toc4)
-   [Stüdyo İşletiyor](#toc5)
-   [Yeniyıla Özel Yepyeni İndirim!](#toc6)
    -   [Orjinal fiyatı 249,99TL olan Reaper Eğitimi kursu yeni yılın
        başına kadar sadece 100,00TL!](#toc62)

Üçüncü sınıfta başladım müzikle ilgilenmeye. İlk flüt dersimde nasıl
heyecanlanmıştım, hala dün gibi aklımdadır. Öğrendiğimiz parçaları
çaldıkça flüt gibi basit bir enstrumanın daha da farklı parçalarda
kullanılabileceğini keşfetmeye başladım. Türküleri, dönemin popüler
parçalarını ve aklınıza gelebilecek tüm eserleri kendi kendime çıkarmaya
başladığımda benim müzikle de ilgilenmeme karar verildi sevgili sınıf
öğretmenim tarafından.

Dördüncü sınıfta seçmeli dersimde müziği seçmiştim. O sene tanıştım
piyanoyla ve o seneden beridir devam ediyorum. Beşinci sınıfta
bağlamayla, altıncı sınıfta kavalla ve son sınıfımda ise bilgisayarla.

Bilgisayarla tanışmam aslında altıncı sınıfta arkadaşlarım arasında
bilgisayar kullananların kendi aralarında anlamadığım muhabbetler
etmesiyle başladı ama ben tam olarak bilgisayarla sekizinci sınıfta
tanıştım. Tabii bilgisayar destekli müzikle de...

Cakewalk Pro Audio {#toc1}
------------------

Müzik öğretmenimizin derste kendi kendine yaptığı o çok sesli parçayı
ilk dinlediğimde aklıma gelen tek şey öğretmenimi birisinin klonladığı
olmuştu. Size komik gelebilir ama ben daha çocuktum, ne düşünebilirdim
ki? Zamanla, bilgisayara olan ilgim müziğe olan ilgimi yendi ve ben
aslında bilgisayarla müzik yapmak istediğimi farkettim. Müzik öğretmenim
bana bir bellek ile ***Cakewalk Pro Audio*** isimli bir yazılım ve
camiamızın ileri gelenlerinden [Kerim ALTINOK](http://selimkerim.com/)
tarafından zamanında kasete doldurulmuş uzun bir kayıt verdi.

İlk denemelerimi bu yazılımla yapmaya başladım ve sizlerle paylaşmaya
utandığım bir *Rap* kaydım var. Belki ilerde, bunu paylaşmaya karar
veririm ve internet dünyasından sonsuza kadar çekilirim. Bu arada, yakın
çevremden birkaç kişi bu kaydı dinledi ve inanılmaz dalga geçiyorlar.

Cakewalk Sonar {#toc2}
--------------

Bir yandan Cakewalk Pro Audio ile bir şeyler yaparken bir yandan da
Sound Forge ile kendi kendime bir şeyler keşfetmeye çalışıyordum tabii.
Sound Forge ile yaptığım çalışmalarımdan enteresan örnekleri
[buraya](https://youtube.com/borafirlangec) tıklayarak ulaşabileceğiniz
Youtube kanalımda bulabilirsiniz. Özellikle eski yüklemelerim, Sound
Forge yazılımına ait.

Müzik işleriyle uğraşmam ve bilgisayar konusunda epey bir ilerleme
kaydetmem müzik öğretmenimin dikkatini çekmiş olacak ki bana Cakewalk
Sonar yazılımından bahsetti ve bunu çözsen çözsen sen çözersin diyerek,
bana olan güvenini açıkça belli etti. Yine bir bellek ve yine bu yazılım
da elimdeydi tabii.

Ben kurcaladıkça bir şeyler üretmeye başladım ama önünde sonunda hep
tıkandım durdum. Ne ekran okuyucusuyla etkileşim kurabiliyor ne de
kararlı bir şekilde çalışabiliyordu bu 6,99GB boyutlarındaki devasağ
dedemiz.

Reaper {#toc3}
------

Tam umutlarımın tükendiği anda öyle bir hızla girdi ki hayatıma bu
küçücük yazılım, Yaklaşık sekiz yıllık Sonar mücadeleme kesin bir nokta
koydu, çok şükür.

2018 yılının başlarında tanıştım bu küçük arkadaşla. Zamanla bu
arkadaşın benim hayatımın dönüm noktası olacağını inanın ben bile fark
edemedim. Yapabildiklerinin sınırı yok desem, kullananlar hariç beni
hemen ayıplayacaklar abartıyor diye ama durum işin içinde olanlar için
elbette ki böyle değil.

Sonar ile altı yedi yılda yapamadığım her şeyi, Reaper ile dört beş ay
gibi kısacık bir sürede yaptım ve ben bunu kesinlikle paylaşmalıyım
dedim.

Reaper Kursu {#toc4}
------------

Profesyonel olmalıydım. Yapabildiğim her şeyi, bilgisayar kullanım
seviyesi en düşük insanın bile en az benim kadar yapabilmesini
sağlamalıydım. Bölümleri, konularına göre odaklamalı ve kesinlikle
düzenli bir şekilde gruplamalıydım. Hem lafı uzatmadan direk konuyu
anlatmalı hem de anlattığım konularda eğlenceli bir dil kullanmalıydım.

Yaptım da. Türkiye ve dünya da ilk defa bir görme engellinin tamamen
erişilebilir bir platformda, tamamen erişilebilir bir şekilde
profesyonel eğitim alabilmesi için kolları sıvadım ve neredeyse bir
senede Türkiye ve dünyanın ilk erişilebilir profesyonel online eğitimini
hazırladım.

[Reaper Eğitimi](https://udemy.com/reaper-egitimi), Ses
düzenlemelerinden profesyonel masteringe, kaliteli aranjelerden amatör
çalışmalara kadar her alanda kullanılabilecek en erişilebilir stüdyo
yazılımı.

Önceki tanıtımlardan fark ederek kurstan faydalanan öğrencilerimin
geribildirimleri beni gerçekten de düşüncelerimde ne kadar haklı
olduğumu gösterdi. Erişilebilir bir şekilde müzik yapmak herkesin
hakkıydı ve bunu Türkiye'de sağlayan ilk kişinin ben olması gerçekten de
gurur vericiydi.

Daha da önemlisi de ne biliyor musunuz? Gerçekten de çok uzun yıllardır
kurduğum bir hayalin, benim tarafımdan olmasa da kursumdan faydalanan
bir öğrencimin gerçekleştirmiş olması, gözlerimi dolduracak kadar
derinden etkilendiğim bir durum.

Stüdyo İşletiyor {#toc5}
----------------

Yaklaşık beş yıllık bir geçmişimiz olduğu halde abi kardeş gibi
olduğumuz ve benim gerçekten de büyük saygı duyduğum Cem Cansız abim,
kursumu son zamanlarda alan öğrencilerimden biri. Kendisinin amacı, yeni
açtığı stüdyosunu işletebilmekti. Bunu da o kadar hızlı bir şekilde
başardı ki, artık deyim yerindeyse yanında eleman çalıştırmayı angarya
olarak görecek duruma geldi. O kadar hızlı ve kurstan bağımsız olarak
ilerliyor ki, kursun devamında eklemem gereken konuları o benim için
seçiyor diyebilirim.

Ben de stüdyo açmak istiyorum. Artık bunun imkansız olmadığını biliyorum
ve bu beni olağanüstü heyecanlandırıyor. Birilerine bağlı olmadan kendi
başımıza ve kendi kendimize yetebilmek düşüncesi belki de en güzel
düşüncelerden biri. Üstelik artık bu düşünceden çıkıp eyleme dönüşüyor.

Yeniyıla Özel Yepyeni İndirim! {#toc6}
------------------------------

Sizlere süper bir teklifim var değerli öğrenci adaylarım!

Gelin yukarıda düşüncesinden bile büyük keyif aldığımız hayallerimizi
gerçeğe dökelim. Birlikte bu ekosistemi genişletelim ve profesyonel
eğitim dünyasında hep birlikte adımızdan söz ettirelim.

### Orjinal fiyatı 249,99TL olan Reaper Eğitimi kursu yeni yılın başına kadar sadece 100,00TL! {#toc62}

Kursumuzun tanıtımını dinlemek için [Reaper Tanıtımı
2](https://www.youtube.com/watch?v=DnWt0Dp9H6I&feature=youtu.be)
bağlantısına tıklayabilir, detaylı bilgi ve satın alma işlemleri için
[Reaper Eğitimi Hakkında](http://reaper.borfirbora.com) bağlanttısına
tıklayabilirsiniz.

Haydi bakalım, Kursta görüşmek üzere.

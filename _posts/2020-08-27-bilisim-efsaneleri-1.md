---
title: 'Bilişim Efsaneleri #1'
tags: [bilişim,google,dikte, dictation,teknoloji,geliştirici araçları,mobil cihaz,tasarım,programlama]
---

Elimizin altında o kadar güzel araçlar var ki, bunların varlığından çoğu kez haberdar olmuyoruz. Neredeyse parmaklarımızın  ucunda bizleri mutluluktan havalara uçuracak  geliştirmeler var ve artık bunlara yakından bakmanın zamanı geldi. İşte sizler için derlediğim bazı bilişim efsaneleri:

- [Google Chrome Geliştirici Araçları  `F12`](#google-chrome-geliştirici-araçları-f12)
- [Google'ın Matematik Zekâsı](#googleın-matematik-zekâsı)
- [Bilgisayarlarda da Dikte İle Yazı Yazmak](#bilgisayarlarda-da-dikte-i̇le-yazı-yazmak)

## Google Chrome Geliştirici Araçları  `F12`

Özellikle Javascript kodlayan arkadaşlarımızın **"Ben bu konsolu zaten biliyorum. Burada sürekli kod işlerimi gerçekleştiriyorum."** dediğini duyar gibiyim ama bu pencerede bizi ilgilendiren kısım ne Javascript Konsolu ne de Network paneli. Bizi ilgilendiren kısmı kesinlikle `Cihaz Araç Çubuğu`!

Chrome tarayıcımızın `F12` tuşuyla ulaştığımız Geliştirici Araçları kısmında bizlerin en çok işine yarayacak olan bu Cihaz Araç Çubuğu'nun en temel görevi, bilgisayarımızı bu listeden seçeceğimiz bir mobil cihazmış gibi göstermek. Bunun ne gibi faydaları olduğuna değinelim önce, daha sonra nasıl yapıldığına bakalım:

### Ne Faydası Var?

Bilgisayarımızı mobil bir cihazmış gibi göstermek öncelikle Web tasarım işleri ile uğraşan  kodlamacıların işine yarar. Onlar bu araç sayesinde tasarladıkları sitelerin mobil cihazlarda nasıl göründüklerini ve nasıl tepkiler verdiklerini denetler.

Bizler de bu araç sayesinde Web sayfalarının normalde karmaşık olan arayüzleriyle uğraşmaktan kurtulup, mobil cihazlarda sade görünen ve kullanımı gayet kolay olan arayüzleriyle işlerimizi halledebiliriz. Örneğin [Youtube](https://youtube.com) sitesine bilgisayardan girdiğimizde  karşılaştığımız karmaşık ve büyük bir sayfa yerine, bu araç sayesinde telefonlardaki tarayıcılarımızdan girdiğimizde karşılaştığımız basit arayüzü kullanarak videolarımızı  izleyebiliriz.

### Nasıl Yapılır?

Gelin şimdi de bu işin nasıl yapıldığını bir inceleyelim:

1. Öncelikle Chrome tarayıcımızı çalıştıralım.
2. Ardından `F12` tuşuna basarak *Chrome Geliştirici Araçları*'nı görünür hâle getirelim.
3. Ardından ekranda bulunan `Toggle Device Toolbar` değiştirici düğmesini işaretli konuma getirelim.
4. Daha sonra ekranın  en sol kısmında, üzerinde `responsive` etiketi olan menüye tıklayarak cihaz  seçebileceğimiz kısmı etkinleştirelim.
5. Bu listeden örneğin `iPhone 6/7/8 Plus` öğesini seçerek cihazımızın iPhone plus modelleri gibi görünmesini sağlayalım.

Ardından yapmamız gereken tek şey, adres çubuğuna odaklanarak gitmek istediğimiz adresi girip o sayfanın mobil hâlini kullanmaya başlamak.

Unutmayın: Sayfada herhangi bir yerde iken `F12` tuşuna basar da Geliştirici Modu'nu kapatırsanız, sayfanızın normal hâlini görmeye başlarsınız.

## Google'ın Matematik Zekâsı

[Google](https://google.com.tr/), hayatımıza girdiği andan itibaren o kadar çok iş  kolaylaştırdı ki. sanırım yapmayı onun sayesinde unuttuğumuz bir sürü şey var. Bunların başında kütüphanelerdeki ansiklopedilerden araştırma yapmak, çevremizde bilgisi  olan insanlara sorular sormak gibi bizim için faydalı birçok şey geliyor. Bu unuttuklarımız arasında önemli şeylerden bir tanesi de hesap yapmak.

Normalde bilgisayarlarımızda ve cep telefonlarımızda zaten dahili olarak gelen hesap makineleri var. Bu hesap makinelerini kullanmak varken neden Google amcanın  hesap  makinesini kullanalım ki?

### Ne Faydası Var?

Diyelim ki bir Web sayfasında araştırma yapıyor ve bir makale okuyorsunuz ya da tarayıcınız üzerinden katıldığınız bir eğitim alıyorsunuz. Tarayıcınızdan hiç ayrılmadan en azından matematik işlerinizi halletmek istemez misiniz?

Amacım kesinlikle  matematikte bile bilgisayarlarıkullanmayı özendirmek değil, yanlış anlaşılmasın. Burada amaç sadece böyle bir imkânın varlığından haberdar etmek.  Bunu söyleyeyim ki çevremdeki  öğretmen arkadaşlarım bana cephe almasınlar.

Bilgisayar ya da telefonlarımızdaki hesap makinelerinin bilimsel hesaplamalar yapabilmek için kullanılamadığı ya da sizlere karmaşık geldiği  durumlarda bile bu yöntem işinizi bir hayli kolaylaştıracak. Gelin nasıl oluyormuş bu işlem, bir bakalım.

### Nasıl Yapılır?

Eğer Chrome kullanıyorsanız adres  çubuğundan, kullanmıyorsanız ise [Google](https://google.com.tr/) adresindeki arama kutusundan bu işlemleri yapabilirsiniz. Yapmanız gereken tek şey, arama kutusuna ilgili işlemi girmek. İşleminizi girip de `Enter` tuşuna bastığınızda sonucunuz arama sonuçlarının tepesinde görüntülenecektir.

[Hesap makinesi, birim dönüştürücü ve renk kodlarını yönetme](https://support.google.com/websearch/answer/3284611?hl=tr) sayfasından da Google hesapmakinesi ve diğer matematiksel işlemleri hakkında detaylı bilgiler edinebilirsiniz.

## Bilgisayarlarda da Dikte İle Yazı Yazmak

[TDK](https://sozluk.gov.tr/) sözlüğüne göre _dikte ettirmek_, *Yazdırmak İçin Söylemek* anlamına geliyor ve birinin söylediğini bir başkasının yazması şeklinde kullanılıyor.

teknolojinin bu kadar yoğun  olarak hayatımızıişgal etmesi, Dikte etmek gibi karmaşık alanlarda da büyük gelişmelere ev sahipliği yapıyor. Peki bu dikte denen yeteneğin bize ne gibi bi artısı oluyormuş, bir inceleyelim:

### Ne Faydası Var?

Bazen yazı yazmak, konuşulanlara odaklanmanın  önündeki en büyük engel oluverir özellikle öğrenciler için. Bunun önüne geçebilmek için de sizin  ağzınızdan çıkanların yazıya dökülmesi kesinlikle size zaman kazandıracak ve söz konusu âna odaklanmanızı sağlayacaktır.

Bir de özellikle not almak isteyenlerin işine yarayabilir bu tarz yöntemler. Notlarını yazıya dökmekle uraşmadan, kafalarındakini söyleyip onları metin şeklinde elde etmek kesinlikle büyük bir nimet olabilir.

Gelin bunca açıklamadan sonra bunun nasıl yapıldığına bir bakalım:

### Nasıl Yapılır?

Telefonlarımızda bunu zaten rahatlıkla yapabiliyoruz. Biz, bu işin bilgisayarda nasıl yapılabileceğine odaklanalım.

1. Chrome tarayıcımızda [Dictation. io](https://dictation.io) sitesine ilerleyelim.
2. Açılan sayfadaki `LAUNCH DICTATION` bağlantısına  tıklayalım.
3. Gelen ekranda bizleri bir yazma  alanı ve bir araç  çubuğu karşılayacak. Araç çubuğundaki dil  kısmından Türkçe'yi seçelim ve alt bölmedeki  `Start` bağlantısına dokunalım.
4. Chrom bizlere bu sitenin mikrofonunuza erişmek istediğini soracak. Bunu onaylayalım.
5. Ardından biz  konuşalım ve sitemiz söylediklerimizi metne dönüştürsün.
6. İşimiz bittiğinde de `Stop` bağlantısına dokunarak  diktemizi sonlandıralım

-----
 
Gördüğünüz gibi teknoloji salt oyun oynamak ve vakit öldürmek için değil, günlük işlerimizi kolaylaştırmak  için de  var. Bu serinin devamını yapacak ve her yazıda sizler için görünüşte basit fakat yaptığı  iş olarak büyük  platformları tanıtmaya devam edeceğim.

Şimdilik benden bu kadar dostlar. Bu tarz yazıların devamı için sitemi takipte kalın. Bir sonraki yazımda görüşmek üzere, hoşçakalın.
